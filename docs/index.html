<html>
<head>
  <title>Zadanie zaliczeniowe 1</title>
  <meta http-equiv="content-type" content="text/html; charset=UTF-8">
</head>

<body>
<h1>ZADANIE NR 1</h1>

<p>Należy napisać w języku C program <code>ToONP</code> implementujący
konwersję zadanego wyrażenia arytmetycznego na notację ONP (por. np. <a
href="https://pl.wikipedia.org/wiki/Odwrotna_notacja_polska">https://pl.wikipedia.org/wiki/Odwrotna_notacja_polska
)</a>.</p>

<p>Program powinien składać się z jednego procesu <code>ToONP</code>
wywoływanego z jednym argumentem napisowym zawierającym wyrażenie, które
należy skonwertować oraz, o ile argument jest napisem niepustym, z pewnej
liczby procesów <code>W.</code> Każdy z procesów <code>W</code>(i) wykonuje
jeden krok konwersji napisu i, jeśli nie był to krok ostatni, przekazuje
częściowe wyniki następnemu procesowi <code>W(i+1).</code></p>

<p><code></code> </p>

<h3>DZIAŁANIE I KOMUNIKACJA</h3>

<p>Każdy z procesów <code>W(i)</code> wykonuje jeden krok konwersji, to
znaczy pobiera z napisu wejściowego jeden początkowy element (liczbę,
stałą, nawias albo operator) i wykonuje odpowiednie operacje na stosie i/lub
napisie wynikowym.</p>

<p>Program <code>ToONP</code> wywoływany jest z jednym argumentem napisowym
zawierającym wyrażenie, które ma zostać poddane konwersji. Jeśli argument
ten nie jest napisem pustym, program ToONP tworzy proces <code>W</code>(1),
któremu przekazuje przez łacze nienazwane (pipe) trzy napisy reprezentujące
odpowiednio: całe wyrażenie do konwersji, stos (początkowo
pusty) oraz dotychczas uzyskany wynik częściowy (również początkowo
pusty).</p>

<p>Kolejne procesy <code>W(i)</code> pobierają od procesu <code>W(i-1)</code> 
trzy napisy reprezentujące: pozostałą do zanalizowania część napisu
wejściowego do konwersji, całą aktualną zawartość stosu oraz cały
dotychczas uzyskany wynik.</p>

<p>Po wykonaniu kolejnego kroku obliczeń, o ile napis wejściowy nie stał
się pusty, tworzą kolejny proces <code>W(i+1)</code>, któremu przekazują
napisy reprezentujące odpowiednio zmodyfikowane dane wejściowe, stos i
uzyskany wynik.</p>

<p>O ile proces <code>W(k)</code> wykonał ostatni krok obliczeń (napis
wejściowy stał się pusty) przekazuje procesowi <code>W(k-1)</code> napis
reprezentujący wynik i kończy pracę. O ile proces <code>W(i)</code> nie był
procesem kończącym obliczenia, odbiera od procesu <code>W(i+1)</code> wynik
obliczeń, przekazuje je do procesu <code>W(i-1)</code>(<code>W(1)</code>
przekazuje je do <code>ToONP</code>) i kończy pracę.</p>

<p>Proces <code>ToONP</code> wypisuje uzyskany wynik na standardowe wyjście i
kończy pracę.</p>

<p>Proces <code>ToONP</code> komunikuje się wyłacznie z procesem
<code>W(1)</code>. Każdy z procesów <code>W(i)</code>, z wyjątkiem pierwszego
i ostatniego, komunikuje się wyłącznie z procesami <code>W(i-1)</code> i
<code>W(i+1)</code>. Proces <code>W(1)</code> komunikuje się z procesem
<code>ToONP</code> oraz ewentualnie z procesem <code>W(2)</code> a proces
<code>W(n)</code> wyłącznie z <code>W(n-1)</code>.</p>

<p><strong>Do komunikacji miedzy procesami wykorzystywane są wyłącznie
jednokierunkowe łącza nienazwane (<code>pipe</code>). </strong></p>

<p><strong>Nie należy zakładać nienaturalnych ograniczeń na długość
napisów, wielkośc buforów itp. </strong></p>

<h3>POSTAĆ DANYCH WEJŚCIOWYCH I WYNIKU</h3>

<p>Jako dane do programu przekazywany jest napis reprezentujący wyrażenie
arytmetyczne składajace się z następujących elementów:</p>
<ul>
  <li>liczb całkowitych, </li>
  <li>stałych reprezentowanych małymi literami alfabetu angielskiego, </li>
  <li>nawiasów okrągłych, </li>
  <li>operatorów dodawania (+), odejmowania (-), </li>
  <li>operatorów mnożenia (*), dzielenia (/) </li>
  <li>potęgowania (^). </li>
</ul>

<p></p>

<p>W napisie reprezentujacym wyrażenie poszczególne elementy wyrażenia
oddzielone są od siebie co najmniej jedną spacją. </p>

<p>Wynik wypisywany przez program powinien mieć postać napisu
reprezentującego wyrażenie skonwertowane do postaci ONP. W napisie tym
poszczególne elementy wyrażenia powinny być oddzielone dokładnie jedną
spacją.</p>

<p><strong>Można założyć, że wyrażenie arytmetyczne ma poprawną
budowę.</strong></p>

<p></p>

<h3>POZOSTAŁE INFORMACJE</h3>

<p>Rozwiązania (tylko Makefile i pliki źródłowe) należy nadsyłać za
pomoca skryptu submit na adres: solab@mimuw.edu.pl </p>

<p>Rozwiązanie musi kompilować się i działać pod Linuksem na serwerze
students w laboratorium wydziałowym.</p>

<p>W komentarzu w kodzie żródłowym należy umieścić dane autora (imię,
nazwisko, numer albumu).</p>

<p>Kod źródłowy powinien być w rozsądny sposób skomentowany.</p>

<p>Wszystkie procesy są zobowiązane do oczekiwania na zakończenie swoich
potomków.</p>

<p>Należy bezwzględnie zamykać nieużywane deskryptory plików.</p>

<p>Należy sprawdzać poprawność wykonania funkcji systemowych.</p>

<p>Ostateczny termin nadsyłania rozwiązań to: <strong>16 listopada 2015, godz. 23:59</strong>.</p>

W przypadku wątpliwości można zadać pytanie autorowi zadania <a
href="mailto:kszafran@mimuw.edu.pl">K. Szafranowi.</a> Przed zadaniem pytania
warto sprawdzić, czy odpowiedź na nie nie pojawiła się na liście często
zadawanych pytań. </body>
</html>
